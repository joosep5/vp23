NULL,"komöödia","Komöödiafilm on enamasti kergema sisu ja tahtlikult meelelahutusliku, publikut lõbustava, lõõgastava ja naerma ajava eesmärgiga tehtud filmiteos rõhutatult, liialdatult ja ülemäärase situatsioonilahenduse, keelekasutuse, tegevuse, suhete ja karakteritega.",
NULL,"ulmefilm","Enamasti pseudo-teaduslikud, väljamõeldule, kujutlusele ja visioonile põhinevad filmid, mis leiavad aset kosmoses või maal ja milles tegutsevad tulnukad kaugetelt planeetidelt, futuristlik tehnoloogia, tundmatud jõud ja „pimeduse maailma“ kurikaelad, monstrumid, kes tulevad kosmosest või kelle on loonud hullud teadlased või võimuahned inimesed. Sarnasusi muinasjuttfilmi, märulifilmi ja seiklusfilmiga. Ulmefilmid on sageli seotud ohtu kujutamisega, et kosmosest tulevad ohud, tehnoloogia areng või tulnukad võivad hävitada elu Maal",
NULL,"muusikal/tantsufilm","Muusikalide ja tantsulavastuste põhised filmid, milles laul ja tants on narratiivi ja filmiloo osa. Alaliigid on muusikaline komöödia või kontsertfilm.",
NULL,"draama","Tõsise teema, sisu, ainestiku ja süþeega, realistlikus elu- ja tegevuskeskkonnas ning usutavates elusituatsioonides tegutsevate realistlike tegelastega lavastatud filmiteos, mis on rajatud filmikangelaste (aktiivsele) suhtlemisele, tegevusele, karakterite muutumisele ja arengule. Tavaliselt ei kasutata filmiefekte, komöödia- või märulielemente. Väga levinud filmiþanr, mille peamised alaliigid on melodraama, ajalooline (eepiline) draama, romantiline draama ja elulooline film, mida on käesolevas loendis käsitletud eraldiseisvate kategooriatena.",
NULL,"detektiivfilm","Detektiiv/uurijafilmi peetakse tavaliselt kriminaalfilmi (krimifilmi), film noir või põnevusfilmi (põneviku) alaliigiks. Film põhineb enamasti lahendamata mõrva või kadumise loo uurimisele, filmi peategelaseks on tugeva ja omapärase karakteri ja tegutsemisviisiga detektiiv-uurija, kes tegutseb metoodiliselt ja sihikindlalt kurjategija või mõrvari tabamiseks.",
NULL,"põnevusfilm","Põnevusfilmid on enamasti žanrihübriidid – esineb märulipõnevik (Action-Thriller), krimipõnevik (Crime-Caper-Thriller), vesternipõnevik (Western-Thriller), film noir põnevik, isegi romantilise komöödia põnevik (Romantic comedy-Thriller). Põnevikud on lähedalt seotud õudusfilmiþanriga. Põnevikud haaravad sellega, et kutsuvad esile intensiivse erutuse, pakuvad põnevust ja kaasaelamisvõimalust, tekitavad rahutut ootust ja närvesöövat pinget. Põnevikud on sageli seotud krimiteemaga, ent põhirõhk ei ole detektiividel, gangsteritel, röövlitel, isegi krimiaktil mitte. Selle asemel fokuseerub narratiiv põnevusel, mis tuleneb sellest, et indiviid või grupp tegelasi on ohtlikkus olukorras, millest pääsemine sõltub juhuslikust saatuse pöördest. Sageli on filmiteemaks poliitiline vandenõu, terrorism, süütu süüdistatava põgenemine, mõrvani viiv armukolmnurk, psüühikahäiretega tegelased.",
NULL,"lastefilm","Lastefilm viitab pigem sihtauditooriumile kui kindlale narratiivi struktuurile, lastefilmid võivad olla tehtud erinevates žanrites. Teemad on enamasti mõeldud lastele ja käsitlus on lastepärane ja lastele lihtsalt arusaadav ja mõistetav. Filmi kangelased on tavaliselt lapsed, nende vanemad (kes vahel asuvad kaugel või on tegu), loomad, ka kurjad tegelased, kellest tuleneb oht.",
NULL,"õudusfilm","Filmilavastused, mis tegelevad elu varjatud, tundmatu, keelatud, üleloomuliku või seletamatu poolega, kutsuvad esile varjatud alateadvuslikku pinget, kartust, hirmutunnet või õudust, millel on reeglina hirmus või šokeeriv lõpplahendus, kuid mis samal ajal köidavad vaatajat ja lahutavad meelt siduva vaatamispinge tekitamise, kaasaelamise ja tugeva läbielamise (katarsise) kaudu. Filmide stilistika on mitmekesine, ulatudes õudusfilmide klassikast (Nosferatu) kuni arvutites loodud üleloomulike lugudeni. Õudusfilmides tegutsevad kummitused, vaimud, libahundid, zombid, vampiirid, saatanad, monstrumid.   Nüüdisajal on õudusfilmi žanr sageli kombineeritud ulmefilmiga, kus monstrumeid sünnitab tehnoloogiline viga, väärkäsitlus, võimu-, raha- või kättemaksiha, korruptsioon või Maad ohustavad tulnukad. Õudusfilmides võib leida sarnaseid elemente muinasjuttfilmide ja üleloomulikele nähtustele rajatud filmidega. Õudusfilmidel on mitmeid alaliike: filmid lõikujatest, sarimõrvaritest, noorteõudukad, satanismifilmid, Dracula, Frankenstein jm. Vajadusel tuleks kasutada lisamääranguid (sagedasemad Ulmefilm, Üleloomulik film).",
